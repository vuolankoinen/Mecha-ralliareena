**Aihe:** lautapelimäinen strategiapeli

Luodaan vuoropohjainen peli, jossa ruutuihin jaetulla laudalla liikkuvia nappuloita ohjaillaan valitsemalla satunnaisista vaihtoehdoista käskyt jonoon, joka määrää nappuloiden toiminnan muutamia vuoroja tulevaisuuteen. 
Mahdollisia ominaisuuksia ovat erilaiset pelilautavaihtoehdot ja niihin liittyvät lautakohtaiset voittoehdot (esimerkiksi maaliin pääseminen tai vain ehjänä selviäminen tietyn vuoromäärän ajan), nappuloiden ja tarjolla olevien käskyjen muokkaaminen ja yhden pelaajan kampanjamoodi talletettavine pelitilanteineen. 
Jännitystä ja haastetta peliin tuovat pelaajan kontrollin ulkopuolelle jäävät pelilaudan elementit, etenkin tietokoneen ohjailemat nappulat. Pelaajan ja tietokoneen nappulat voivat töniä tai muuten vahingoittaa toisiaan. Teemaksi kaavailemaani robottiurheiluspektaakkeliin ronskin väkivaltainen ote sopii.



**Käyttäjä:** Peliä käyttää ihminen, joka haluaa hetkeksi unohtaa kurjan maailman ja rutata metallia robottikisoissa. 
Käyttäjä valitsee yhden tarjolla olevista pelilaudoista ja sitten ohjailee käyttöliittymän kautta pelaajan kontrollissa olevia pelilaudan elementtejä, pyrkien omaksi ilokseen voittamaan pelin tarjoamat haasteet.

Käyttäjän mahdolliset käyttötapaukset muistuttavat toisiaan. Ohjelman käynnistyttyä hän valitsee aluksi pelattavan pelilaudan tyypin. Ohjelma luo pyydetyn pelilaudan ja sen jälkeen käyttäjä pelaa valitsemallaan laudalla, kunnes voittaa, häviää tai keskeyttää ohjelman suorituksen.